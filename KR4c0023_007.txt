# -*- mode: mandoku-view; -*-
#+TITLE: 高常侍集
#+DATE: 2015-08-24 23:46:34.354563
#+PROPERTY: ID KR4c0023
#+PROPERTY: BASEEDITION SBCK
#+PROPERTY: JUAN 卷七
<pb:KR4c0023_WYG_007-1a>¶
欽定四庫全書¶
　髙常侍集巻七¶
　　　　　　　　　　　　　唐　髙適　撰¶
　　詩¶
　　　詶秘書弟兼寄幕下諸公(并序/)¶
乙亥歲適徴詣長安時侍御楊公任通事舎人詩書起¶
予盖終日矣今年適自封丘尉統吏卒於青夷途經博¶
陵得太守賈公之政相見如舊他日之意存焉司業張¶
<pb:KR4c0023_WYG_007-1b>¶
侯周旋迨兹近三十載将疇昔是好匪窮逹之異乎族¶
弟秘書㕐序之白眉者風塵一别俱東西南北之人愴¶
然相逢適與願契旅館之暇長懐益增因賦是詩愧非¶
六義之流也¶
亞相膺時傑羣才遇良工翩翩幕下来拜賜甘泉宫信¶
知命世竒適㑹非常功侍御執邦憲清詞煥春叢末路¶
望繡衣他時常發䝉孰云三軍壮懼我彈射雄誰謂萬¶
里遙在我罇俎中光禄經濟器精㣲自深𠂻前席屢榮¶
<pb:KR4c0023_WYG_007-2a>¶
問長城兼在躬髙蹤激頽波逸翮馳蒼穹將副節制籌¶
欲令沙漠空司業至應徐雅度思冲融相思三十年憶¶
昨猶兒童今来抱青紫忽若披鵷鴻說劍增慷慨論交¶
持始終秘書即吾門虛白無不通多才陸平原碩學鄭¶
司農獻封到闗西獨歩歸山東永意乆知處嘉言能亢¶
宗客從梁宋来行投隨轉蓬酬贈欣元弟憶賢瞻數公游¶
鱗戲滄浪鳴鳯棲梧桐並負垂天翼俱乘破浪風眈眈¶
天府間偃仰誰敢同何意搆廣厦翻然顧雕蟲應知阮¶
<pb:KR4c0023_WYG_007-2b>¶
步兵惆悵此途窮¶
　　　淇上酬薛三掾兼寄郭少府¶
自從别京華我心乃蕭索十年守章句萬事空寥落¶
北上登薊門茫茫見沙漠倚劍對風塵慨然思衛霍拂¶
衣去燕趙驅馬悵不樂天長滄洲路日暮邯鄲郭酒肆¶
或淹留漁潭屢棲泊獨行備艱險所見(一作/覩)窮善惡永¶
願拯(一作/極)芻蕘孰云干鼎鑊皇情念淳古時俗何浮薄¶
理道資任賢安人在求瘼故交負靈竒逸氣抱蹇諤隠¶
<pb:KR4c0023_WYG_007-3a>¶
軫經濟具縱横建安作才望忽先鳴風期無宿諾飄颻¶
勞州縣迢遞限言謔東馳眇貝丘西顧彌虢略淇水徒¶
自流浮雲不堪託吾謀適可用天路豈寥廓不然買山¶
田一身與耕鑿且欲同鷦鷯焉能志鴻鶴¶
　　　詶岑二十主簿秋夜見贈之作¶
舎下蛩亂鳴居然自蕭索緬懐髙秋興忽枉清夜作感¶
物我心勞凉風驚二毛池空菡蓞死月出梧桐髙如何¶
異鄉縣復得交才彦汩没嗟後時蹉跎恥相見箕山别¶
<pb:KR4c0023_WYG_007-3b>¶
来乆魏闕誰不戀獨有江海心悠然未嘗倦¶
　　　苦雪四首¶
二月猶北風天隂雪冥冥寥落一室中悵然慙百齡苦¶
愁正如此門栁復青青¶
恵連發清興袁安念髙卧余故非斯人為性兼懶惰賴¶
兹罇中酒終日聊自過¶
濛濛灑平陸淅瀝至幽居且喜潤羣物焉能悲斗儲故¶
交乆不見鳥雀投吾廬¶
<pb:KR4c0023_WYG_007-4a>¶
孰云乆閑曠本自保知寡窮巷獨無成春條祗盈把安¶
能羡鵬舉且欲歌牛下乃知古時人亦有如我者¶
　　　登廣陵棲靈寺塔¶
淮南冨登臨兹塔信竒㝡直上造雲族馮虛納天籟迥¶
然碧海西獨立飛鳥外始知髙興盡適與賞心㑹連山¶
黯呉門喬木吞楚塞城池滿䆫下物象歸掌内逺思駐¶
江㠶暮情結春藹軒車疑蠢動造化資大塊何必了無¶
身然後知所退¶
<pb:KR4c0023_WYG_007-4b>¶
　　　魯郡途中遇徐十八録事(時此公學/王書嗟别)¶
誰謂嵩潁客遂經鄒魯鄉前臨少昊墟始覺東䝉長獨¶
行豈吾心懷古激中膓聖人乆已矣㳺夏遥相望徘徊野¶
澤間左右多悲傷日出見闕里川平知汾陽弱冠負髙¶
節十年思自强終然不得意去去任行藏¶
　　　詶鴻臚裴主簿雨後睢陽北樓見贈之作¶
暮霞照新晴歸雲猶相逐有懐晨昏暇想見登眺目問¶
禮侍彤襜題詩訪茅屋髙樓多古今陳事滿陵谷地乆¶
<pb:KR4c0023_WYG_007-5a>¶
㣲子封臺餘孝王築徘徊顧霄漢豁逹俯川陸逺水對¶
秋城長天向喬木公門何清淨列㦸森以肅不歎攜手¶
稀恒思着鞭速終當拂羽翰輕舉隨鴻鵠¶
　　　薊門五首¶
邊城十一月雨雪亂霏霏元戎號令嚴人馬亦輕肥羌¶
胡無盡日征戰㡬時歸¶
幽州多騎射結髪重横行一朝事將軍出入有聲名紛¶
紛獵秋草相向角弓鳴¶
<pb:KR4c0023_WYG_007-5b>¶
薊門逢故老獨立思氛氲一身既零丁頭鬢白紛紛勲¶
庸今已矣不識霍将軍¶
黯黯長城外日没更煙塵胡騎雖慿陵漢兵不顧身古¶
樹滿空塞黄雲愁殺人¶
漢家能用武開拓窮異域戍卒厭糟糠降胡飽(一作/重)衣¶
食闗亭試一望吾欲淚沾臆¶
　　　送李少府貶峽中王少府貶長沙¶
嗟君此別意何如駐馬銜杯問謫居巫峽啼猿數行淚¶
<pb:KR4c0023_WYG_007-6a>¶
衡陽歸㕐㡬封書青楓江上秋天逺白帝城邊古木疎¶
聖代即今多雨露暫時分手莫躊躇¶
　　　古歌行¶
君不見漢家三葉從代至髙皇舊臣多冨貴天子垂衣¶
方晏如廟堂拱手無餘議蒼生偃卧休征戰露臺百金¶
以為費田舎老翁不出門洛陽少年莫論事¶
　　　同羣公登濮陽聖佛寺閣¶
落日登臨處悠然意不窮佛因初地識人覺四天空来¶
<pb:KR4c0023_WYG_007-6b>¶
㕐清霜後孤㠶逺樹中徘徊傷寓目蕭索對寒風¶
　　　同羣公十月朝宴李太守宅(得寒/字)¶
良牧徴髙賞褰帷問考槃嵗時當正月甲子入初寒已¶
聴甘棠頌欣陪旨酒歡仍憐門下客不作布衣看¶
　　　同羣公宿開善寺陳十六所居¶
駕車出人境避暑投僧家徘徊龍象側始見香林花讀¶
書不及經飲酒不勝茶知君悟此道所未披袈裟談空¶
忘外物持戒破諸邪則是無心地相看惟月華¶
<pb:KR4c0023_WYG_007-7a>¶
　　　同羣公秋登琴臺¶
古跡使人感琴臺空寂寥靜然顧遺塵千載如昨朝臨¶
眺自兹始羣賢乆相邀徳與形神髙孰知天地遥四時¶
何倐忽六月鳴秋蜩萬象歸白帝平川横赤霄猶是對¶
夏伏㡬時有凉飈燕雀滿簷楹鴻鵠摶扶搖物性各自¶
得我心在漁樵兀然還復醉尚握罇中瓢¶
　　　同羣公題張處士菜園¶
耕地桑柘間地肥菜常熟為問葵藿資何如廟堂肉¶
<pb:KR4c0023_WYG_007-7b>¶
　　　同羣公出獵海上¶
畋獵自古昔況伊心賞俱偶與羣公逰曠然出平蕪層¶
隂漲溟海殺氣窮幽都鷹隼何翩翩馳驟相傳呼豺狼¶
竄榛莽麋鹿罹艱虞髙鳥下騂弓困獸鬬匹夫塵驚大¶
澤晦火燎深林枯失之有餘恨獲者無全軀咄彼工拙¶
間恨非指蹤徒猶懷老氏訓感歎此歡娯¶
　　　同羣公題鄭少府田家(此公昔任白馬/尉今寄住滑臺)¶
鄭侯應栖惶五十頭盡白昔為南昌尉今作東郡客與¶
<pb:KR4c0023_WYG_007-8a>¶
語多逺情論心知所益秋林既清曠窮巷空淅瀝蝶舞¶
園更閑雞鳴日云夕男兒未稱意其道固無適勸君且¶
杜門勿歎人事隔¶
　　　同羣公題中山寺¶
平原十里外稍稍雲巖深遂及清淨所都無人世心名¶
僧既禮謁髙閣復登臨石壁倚松徑山田多栗林超遙¶
盡巘崿逼側仍嶇&KR0706;吾欲休世事於焉聊自任¶
　¶
<pb:KR4c0023_WYG_007-8b>¶
　¶
　¶
　¶
　¶
　¶
　¶
　¶
　高常侍集巻七¶
