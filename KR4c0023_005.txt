# -*- mode: mandoku-view -*-
#+TITLE: 高常侍集
#+DATE: 2015-09-23 10:17:53
#+PROPERTY: LASTPB  <pb:KR4c0023_SBCK_001-12b>
#+PROPERTY: JUAN 5


秦中送李九赴&KR1724;
擕手望千里于今將十年如何每離別心事
復迍邅適越雖有以出&KR0028;終耿然愁臨不可
向長路或難前呉會獨行客山隂秋夜船謝
家徴故事禹穴訪遺編鏡水君所憶&KR1052;&KR0325;余
舊便歸來莫忘此兼示濟江篇
　　　古樂府飛龍曲&KR0335;上陳左相
德以精靈降時膺夢寐求蒼生謝安石天子
冨平侯尊爼資髙論巖廊挹大猷相門連戸
<pb:KR4c0023_SBCK_007-4b>
牖卿族嗣弓裘豁逹雲開霽清明月映秋能
爲吉甫頌善用子房籌階砌思攀陟門䦨尚
阻修高山不易仰大匠本難投跡與松喬合
心縁啓沃留公才山吏部書癖杜荆州幸沐
千年聖何辭一尉休折腰知寵辱&KR0326;首見沉
浮天地莊生馬江湖范蠡舟逍遥堪自樂浩
蕩信無憂去此從黃綬歸歟任白頭風塵與
霄漢瞻望日悠悠
　　　&KR0335;上李右相
<pb:KR4c0023_SBCK_007-5a>
風俗登淳古君臣挹大庭深沉謀九德密勿
契千齡獨立調元氣清心豁窅&KR0115;本枝連帝
系長䇿冠生靈傅&KR0003;明殷道蕭何律漢刑鈞
衡持國柄柱石緫賢經隱軫江山藻氛氲鼎
鼐銘興中皆白雪身外即丹青江海呼窮鳥
詩書問聚螢吹嘘成羽翼提握動芳馨&KR0029;伏
悲還笑棲遲醉復醒恩榮初就列含育忝宵
形有&KR0060;丘山惠無時枕席寍壯心瞻落景生
事感流萍莫以才難用終期善易&KR0234;未爲門
<pb:KR4c0023_SBCK_007-5b>
下客徒謝少微星
　　　辟陽城
荒城在高岸凌眺俯清淇傳道漢天子而封
審食其奸滛且不戮茅土孰云冝何得英雄
主返令兒女欺母儀良巳失臣節豈如斯太
息一朝事乃令人所嗤
